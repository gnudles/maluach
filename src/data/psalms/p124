תהילים פרק-קכד
}א{ שִׁיר הַמַּעֲלוֹת לְדָוִד לוּלֵי יְהוָה שֶׁהָיָה לָנוּ יאמַר נָא יִשְׂרָאֵל: }ב{ לוּלֵי יְהוָה שֶׁהָיָה לָנוּ בְּקוּם עָלֵינוּ אָדָם: }ג{ אֲזַי חַיִּים בְּלָעוּנוּ בַּחֲרוֹת אַפָּם בָּנוּ: }ד{ אֲזַי הַמַּיִם שְׁטָפוּנוּ נַחְלָה עָבַר עַל נַפְשֵׁנוּ: }ה{ אֲזַי עָבַר עַל נַפְשֵׁנוּ הַמַּיִם הַזֵּידוֹנִים: }ו{ בָּרוּךְ יְהוָה שֶׁלּא נְתָנָנוּ טֶרֶף לְשִׁנֵּיהֶם: }ז{ נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים הַפַּח נִשְׁבָּר וַאֲנַחְנוּ נִמְלָטְנוּ: }ח{ עֶזְרֵנוּ בְּשֵׁם יְהוָה עשֵׂה שָׁמַיִם וָאָרֶץ:
