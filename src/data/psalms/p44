תהילים פרק-מד
}א{ לַמְנַצֵּחַ לִבְנֵי קרַח מַשְׂכִּיל: }ב{ אֱלהִים בְּאָזְנֵינוּ שָׁמַעְנוּ אֲבוֹתֵינוּ סִפְּרוּ לָנוּ פּעַל פָּעַלְתָּ בִימֵיהֶם בִּימֵי קֶדֶם: }ג{ אַתָּה יָדְךָ גּוֹיִם הוֹרַשְׁתָּ וַתִּטָּעֵם תָּרַע לְאֻמִּים וַתְּשַׁלְּחֵם: }ד{ כִּי לא בְחַרְבָּם יָרְשׁוּ אָרֶץ וּזְרוֹעָם לא הוֹשִׁיעָה לָּמוֹ כִּי יְמִינְךָ וּזְרוֹעֲךָ וְאוֹר פָּנֶיךָ כִּי רְצִיתָם: }ה{ אַתָּה הוּא מַלְכִּי אֱלהִים צַוֵּה יְשׁוּעוֹת יַעֲקב: }ו{ בְּךָ צָרֵינוּ נְנַגֵּחַ בְּשִׁמְךָ נָבוּס קָמֵינוּ: }ז{ כִּי לא בְקַשְׁתִּי אֶבְטָח וְחַרְבִּי לא תוֹשִׁיעֵנִי: }ח{ כִּי הוֹשַׁעְתָּנוּ מִצָּרֵינוּ וּמְשַׂנְאֵינוּ הֱבִישׁוֹתָ: }ט{ בֵּאלהִים הִלַּלְנוּ כָל הַיּוֹם וְשִׁמְךָ לְעוֹלָם נוֹדֶה סֶלָה: }י{ אַף זָנַחְתָּ וַתַּכְלִימֵנוּ וְלא תֵצֵא בְּצִבְאוֹתֵינוּ: }יא{ תְּשִׁיבֵנוּ אָחוֹר מִנִּי צָר וּמְשַׂנְאֵינוּ שָׁסוּ לָמוֹ: }יב{ תִּתְּנֵנוּ כְּצאן מַאֲכָל וּבַגּוֹיִם זֵרִיתָנוּ: }יג{ תִּמְכּר עַמְּךָ בְלא הוֹן וְלא רִבִּיתָ בִּמְחִירֵיהֶם: }יד{ תְּשִׂימֵנוּ חֶרְפָּה לִשְׁכֵנֵינוּ לַעַג וָקֶלֶס לִסְבִיבוֹתֵינוּ: }טו{ תְּשִׂימֵנוּ מָשָׁל בַּגּוֹיִם מְנוֹד ראשׁ בַּלְאֻמִּים: }טז{ כָּל הַיּוֹם כְּלִמָּתִי נֶגְדִּי וּבשֶׁת פָּנַי כִּסָּתְנִי: }יז{ מִקּוֹל מְחָרֵף וּמְגַדֵּף מִפְּנֵי אוֹיֵב וּמִתְנַקֵּם: }יח{ כָּל זאת בָּאַתְנוּ וְלא שְׁכַחֲנוּךָ וְלא שִׁקַּרְנוּ בִּבְרִיתֶךָ: }יט{ לא נָסוֹג אָחוֹר לִבֵּנוּ וַתֵּט אֲשֻׁרֵינוּ מִנִּי אָרְחֶךָ: }כ{ כִּי דִכִּיתָנוּ בִּמְקוֹם תַּנִּים וַתְּכַס עָלֵינוּ בְצַלְמָוֶת: }כא{ אִם שָׁכַחְנוּ שֵׁם אֱלהֵינוּ וַנִּפְרשׂ כַּפֵּינוּ לְאֵל זָר: }כב{ הֲלא אֱלהִים יַחֲקָר זאת כִּי הוּא ידֵעַ תַּעֲלֻמוֹת לֵב: }כג{ כִּי עָלֶיךָ הרַגְנוּ כָל הַיּוֹם נֶחְשַׁבְנוּ כְּצאן טִבְחָה: }כד{ עוּרָה לָמָּה תִישַׁן אֲדנָי הָקִיצָה אַל תִּזְנַח לָנֶצַח: }כה{ לָמָּה פָנֶיךָ תַסְתִּיר תִּשְׁכַּח עָנְיֵנוּ וְלַחֲצֵנוּ: }כו{ כִּי שָׁחָה לֶעָפָר נַפְשֵׁנוּ דָּבְקָה לָאָרֶץ בִּטְנֵנוּ: }כז{ קוּמָה עֶזְרָתָה לָּנוּ וּפְדֵנוּ לְמַעַן חַסְדֶּךָ:
