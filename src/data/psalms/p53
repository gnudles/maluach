תהילים פרק-נג
}א{ לַמְנַצֵּחַ עַל מָחֲלַת מַשְׂכִּיל לְדָוִד: }ב{ אָמַר נָבָל בְּלִבּוֹ אֵין אֱלהִים הִשְׁחִיתוּ וְהִתְעִיבוּ עָוֶל אֵין עשֵׂה טוֹב: }ג{ אֱלהִים מִשָּׁמַיִם הִשְׁקִיף עַל בְּנֵי אָדָם לִרְאוֹת הֲיֵשׁ מַשְׂכִּיל דּרֵשׁ אֶת אֱלהִים: }ד{ כֻּלּוֹ סָג יַחְדָּו נֶאֱלָחוּ אֵין עשֵׂה טוֹב אֵין גַּם אֶחָד: }ה{ הֲלא יָדְעוּ פּעֲלֵי אָוֶן אכְלֵי עַמִּי אָכְלוּ לֶחֶם אֱלהִים לא קָרָאוּ: }ו{ שָׁם פָּחֲדוּ פַחַד לא הָיָה פָחַד כִּי אֱלהִים פִּזַּר עַצְמוֹת חנָךְ הֱבִשׁתָה כִּי אֱלהִים מְאָסָם: }ז{ מִי יִתֵּן מִצִּיּוֹן יְשֻׁעוֹת יִשְׂרָאֵל בְּשׁוּב אֱלהִים שְׁבוּת עַמּוֹ יָגֵל יַעֲקב יִשְׂמַח יִשְׂרָאֵל:
