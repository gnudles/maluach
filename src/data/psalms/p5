תהילים פרק-ה
}א{ לַמְנַצֵּחַ אֶל הַנְּחִילוֹת מִזְמוֹר לְדָוִד: }ב{ אֲמָרַי הַאֲזִינָה יְהוָה בִּינָה הֲגִיגִי: }ג{ הַקְשִׁיבָה לְקוֹל שַׁוְעִי מַלְכִּי וֵאלהָי כִּי אֵלֶיךָ אֶתְפַּלָּל: }ד{ יְהוָה בּקֶר תִּשְׁמַע קוֹלִי בּקֶר אֶעֱרָךְ לְךָ וַאֲצַפֶּה: }ה{ כִּי לא אֵל חָפֵץ רֶשַׁע אָתָּה לא יְגֻרְךָ רָע: }ו{ לא יִתְיַצְּבוּ הוֹלְלִים לְנֶגֶד עֵינֶיךָ שָׂנֵאתָ כָּל פּעֲלֵי אָוֶן: }ז{ תְּאַבֵּד דּבְרֵי כָזָב אִישׁ דָּמִים וּמִרְמָה יְתָעֵב יְהוָה: }ח{ וַאֲנִי בְּרב חַסְדְּךָ אָבוֹא בֵיתֶךָ אֶשְׁתַּחֲוֶה אֶל הֵיכַל קָדְשְׁךָ בְּיִרְאָתֶךָ: }ט{ יְהוָה נְחֵנִי בְצִדְקָתֶךָ לְמַעַן שׁוֹרְרָי (הושר) הַיְשַׁר לְפָנַי דַּרְכֶּךָ: }י{ כִּי אֵין בְּפִיהוּ נְכוֹנָה קִרְבָּם הַוּוֹת קֶבֶר פָּתוּחַ גְּרוֹנָם לְשׁוֹנָם יַחֲלִיקוּן: }יא{ הַאֲשִׁימֵם אֱלהִים יִפְּלוּ מִמּעֲצוֹתֵיהֶם בְּרב פִּשְׁעֵיהֶם הַדִּיחֵמוֹ כִּי מָרוּ בָךְ: }יב{ וְיִשְׂמְחוּ כָל חוֹסֵי בָךְ לְעוֹלָם יְרַנֵּנוּ וְתָסֵךְ עָלֵימוֹ וְיַעְלְצוּ בְךָ אהֲבֵי שְׁמֶךָ: }יג{ כִּי אַתָּה תְּבָרֵךְ צַדִּיק יְהוָה כַּצִּנָּה רָצוֹן תַּעְטְרֶנּוּ:
