תהילים פרק-ג
}א{ מִזְמוֹר לְדָוִד בְּבָרְחוֹ מִפְּנֵי אַבְשָׁלוֹם בְּנוֹ: }ב{ יְהוָה מָה רַבּוּ צָרָי רַבִּים קָמִים עָלָי: }ג{ רַבִּים אמְרִים לְנַפְשִׁי אֵין יְשׁוּעָתָה לּוֹ בֵאלהִים סֶלָה: }ד{ וְאַתָּה יְהוָה מָגֵן בַּעֲדִי כְּבוֹדִי וּמֵרִים ראשִׁי: }ה{ קוֹלִי אֶל יְהוָה אֶקְרָא וַיַּעֲנֵנִי מֵהַר קָדְשׁוֹ סֶלָה: }ו{ אֲנִי שָׁכַבְתִּי וָאִישָׁנָה הֱקִיצוֹתִי כִּי יְהוָה יִסְמְכֵנִי: }ז{ לא אִירָא מֵרִבְבוֹת עָם אֲשֶׁר סָבִיב שָׁתוּ עָלָי: }ח{ קוּמָה יְהוָה הוֹשִׁיעֵנִי אֱלהַי כִּי הִכִּיתָ אֶת כָּל איְבַי לֶחִי שִׁנֵּי רְשָׁעִים שִׁבַּרְתָּ: }ט{ לַיהוָה הַיְשׁוּעָה עַל עַמְּךָ בִרְכָתֶךָ סֶּלָה:
