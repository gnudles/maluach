תהילים פרק-ע
}א{ לַמְנַצֵּחַ לְדָוִד לְהַזְכִּיר: }ב{ אֱלהִים לְהַצִּילֵנִי יְהוָה לְעֶזְרָתִי חוּשָׁה: }ג{ יֵבשׁוּ וְיַחְפְּרוּ מְבַקְשֵׁי נַפְשִׁי יִסּגוּ אָחוֹר וְיִכָּלְמוּ חֲפֵצֵי רָעָתִי: }ד{ יָשׁוּבוּ עַל עֵקֶב בָּשְׁתָּם הָאמְרִים הֶאָח הֶאָח: }ה{ יָשִׂישׂוּ וְיִשְׂמְחוּ בְּךָ כָּל מְבַקְשֶׁיךָ וְיאמְרוּ תָמִיד יִגְדַּל אֱלהִים אהֲבֵי יְשׁוּעָתֶךָ: }ו{ וַאֲנִי עָנִי וְאֶבְיוֹן אֱלהִים חוּשָׁה לִּי עֶזְרִי וּמְפַלְטִי אַתָּה יְהוָה אַל תְּאַחַר:
