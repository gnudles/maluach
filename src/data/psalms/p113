תהילים פרק-קיג
}א{ הַלְלוּיָהּ הַלְלוּ עַבְדֵי יְהוָה הַלְלוּ אֶת שֵׁם יְהוָה: }ב{ יְהִי שֵׁם יְהוָה מְברָךְ מֵעַתָּה וְעַד עוֹלָם: }ג{ מִמִּזְרַח שֶׁמֶשׁ עַד מְבוֹאוֹ מְהֻלָּל שֵׁם יְהוָה: }ד{ רָם עַל כָּל גּוֹיִם יְהוָה עַל הַשָּׁמַיִם כְּבוֹדוֹ: }ה{ מִי כַּיהוָה אֱלהֵינוּ הַמַּגְבִּיהִי לָשָׁבֶת: }ו{ הַמַּשְׁפִּילִי לִרְאוֹת בַּשָּׁמַיִם וּבָאָרֶץ: }ז{ מְקִימִי מֵעָפָר דָּל מֵאַשְׁפּת יָרִים אֶבְיוֹן: }ח{ לְהוֹשִׁיבִי עִם נְדִיבִים עִם נְדִיבֵי עַמּוֹ: }ט{ מוֹשִׁיבִי עֲקֶרֶת הַבַּיִת אֵם הַבָּנִים שְׂמֵחָה הַלְלוּיָהּ:
