תהילים פרק-פז
}א{ לִבְנֵי קרַח מִזְמוֹר שִׁיר יְסוּדָתוֹ בְּהַרְרֵי קדֶשׁ: }ב{ אהֵב יְהוָה שַׁעֲרֵי צִיּוֹן מִכּל מִשְׁכְּנוֹת יַעֲקב: }ג{ נִכְבָּדוֹת מְדֻבָּר בָּךְ עִיר הָאֱלהִים סֶלָה: }ד{ אַזְכִּיר רַהַב וּבָבֶל לְידְעָי הִנֵּה פְלֶשֶׁת וְצוֹר עִם כּוּשׁ זֶה יֻלַּד שָׁם: }ה{ וּלֲצִיּוֹן יֵאָמַר אִישׁ וְאִישׁ יֻלַּד בָּהּ וְהוּא יְכוֹנְנֶהָ עֶלְיוֹן: }ו{ יְהוָה יִסְפּר בִּכְתוֹב עַמִּים זֶה יֻלַּד שָׁם סֶלָה: }ז{ וְשָׁרִים כְּחלְלִים כָּל מַעְיָנַי בָּךְ:
